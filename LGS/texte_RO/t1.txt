Thief: The Dark Project este un joc video de gen „stealth” apărut in 1998, creat de către compania Looking Glass și publicat de către Eidos Interactive pentru platforma Microsoft Windows. În 1999, a apărut o versiune extisă a jocului numită Thief Gold, care introducea misiuni noi și în care erau remediate erori și greșeli. 

Univesul întruchipat reprezintă o sinteză de elemente fantastice pe un fond provenit din timpuri medievale. Înainte de a ajunge la ideea de a crea un joc despre un hoț, dezvoltatorii săi se gândiseră inițial la un produs de inspirație arthuriană, în conformitate cu legenda regelui Arthur. Obiectul final, deși deraiat de la prima temă aleasă, a continuat să își însușească anumite elemente din câmpul arthurian și le-a îmbinat într-un peisaj întunecat, gotic. În acest univers, trăiește și își are activitatea protagonistul jocului și al seriei, maestrul hoț Garrett.