British Open Championship Golf este un joc de tip sportiv creat şi publicat de Looking Glass Technologies în anul 1997. Ca simulator al renumitului campionat de golf britanic „The Open Championship”, jocul îi permite jucătorului să încerce numeroase forme de golf, inclusiv stroke-play şi four-ball. Jucătorul poate concura cu şi împotriva unor sportivi renumiți de golf ai erei contemporane, aceştia făcând parte din cluburi sportive precum Royal Troon Golf sau Old Course at St. Andrews. 

British Open Championship Golf a reprezentat un eşec total din punct de vedere economic şi comercial, Looking Glass ajungând să se oprească din a mai publica jocuri concepute de ei. În ciuda acestui fapt, jocul a fost apreciat de către critici, având mai mereu recenzii pozitive. Aceştia au apreciat comentariile lui Jim McKay de-a lungul meciurilor şi grafica, respectiv atmosfera creeată de Looking Glass. La polul opus, ceea ce nu le-a plăcut jurnaliştilor a fost lipsa componentei multiplayer, respectiv funcționalitatea cursului de creare.