Thief II îmbunătăţeşte formula primului joc din serie, ultima creaţie a celor de la Looking Glass reuşind să facă paşi repezi spre un joc aproape perfect. Datorită atenţiei sporite a inteligenţei artificiale, nivelelor profunde şi bine gândite, respectiv a diversităţii jocului în sine, Thief II îşi merită locul în istorie ca unul dintre cele mai bune jocuri stealth făcute vreodată, chiar dacă au trecut 18 ani de la apariţia acestuia.