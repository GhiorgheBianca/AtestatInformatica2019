Planul secundar al poveştii este explicat progresiv prin găsirea şi ascultarea casetelor audio şi a fantomelor celor dispăruți pe bord, acestea putând fi găsite în anumite locuri ale navei. La începutul jocului, utilizatorul trebuie să aleagă o carieră în cadrul UNN (Unified National Nominate), o organizație militară fictivă. Fiecare ramură de servicii îi oferă jucătorului nişte bonusuri de început alcătuite din diverse abilități care pot evolua, într-o anumită direcție, de-a lungul parcurgerii firului narativ. Serviciile aparținând Marinei aduc bonusuri pentru arme, ofițerii navali au cunoştiințe în hacking şi reparări, iar agenții OSA primesc un set de puteri psionice.