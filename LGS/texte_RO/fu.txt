Flight Unlimited este primul joc din seria Flight Unlimited şi este un simulator aviatic de zbor creat de Looking Glass pentru DOS (1995) şi Windows 95 (1996). Acesta se concentrează mai mult pe acrobaţii, conţinând un sistem fizic apropiat de realitate, peisaje interesante şi o interfata FBO. Flight Unlimited a fost unul dintre primele jocuri care foloseau un sistem 3D care permitea mişcarea într-un spaţiu aerian şi crearea unor imagini foto-realistice pentru a reproduce porţiuni de teren aparţinând unor ţări precum Statele Unite ale Americii şi Franţa. Provocările sunt conturate sub forma unor lecţii de acrobaţie prin văzduh şi de curse prin inele, unde trebuie să circuli prin părţi delimitate, într-un anumit interval de timp. Sistemul fizic era inovativ, fiind produs în acelaşi an cu jocul Su-27 Flanker, unul dintre primele simulatoare de zbor pentru calculator care a venit însoţit de ideea de „dinamici fluide”. Butoanele de control, în loc să afecteze direct mişcările avionului, acţionează asupra suprafeţei avionului, lăsând adierea de aer să facă restul. De exemplu, într-un joc mai vechi, apăsînd tasta „înainte” sau direcţionând joystick-ul în faţă, am fi făcut avionul să se aplece în jos (pe axa sa de orientare), ca şi cum o „mână invizibilă” ar fi rotit vehiculul. În Flight Unlimited, apăsînd tasta „înainte” sau direcţionând joystick-ul în faţă, înclinăm botul avionului prin aripi care, datorită fluxul de aer din spatele cozii, face ca avionul controlat să îşi schimbe direcţia spre pământ.