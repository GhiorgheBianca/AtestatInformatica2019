Ca joc de tactică first-person shooter, Terra Nova se concentrează pe bătălii şi ia loc, prin ochii privitorului, într-un spaţiu cu grafică tridimensională. Protagonistul poartă o armură puternică de luptă, care are posibilitatea să localizeze şi ţintească inamici din raza sa vizuală. Aceasta conţine, de asemenea, un propulsor de zbor (utilizabil în mod limitat), raze infra-roşu şi viziune la depărtare, respectiv un scut de protecție reîncărcabil care te poate proteja de atacuri. Jucătorul foloşeste un mouse pentru a utiliza armele şi pentru a manipula interfata HUD (heads-up display). Pe ecranul calculatorului apar informaţii tactice, cum ar fi meniul de comandă al echipei, hărţile şi statisticile armelor.

În general, jucătorul este acompaniat de mai mult de trei personaje artificiale pe care îi poate îndruma din punct de vedere tactic; de exemplu, le poate ordona să formeze o poziţie de atac sau de apărare (în spatele unor obiecte), respectiv să se năpustească asupra inamicului. Coechipierii pot fi controlaţi ca grup sau ca indivizi când li se dă o comanda. Fiecare membru al echipei este specializat în arme, recunoaștere, reparări, demolări SAU electronică. Cei care fac parte dintr-una din aceste 4 categorii pot primi comenzi speciale, cum ar fi repararea armurii unui alt membru din echipa sau fixarea explozibilului într-un anumit loc. În timpul misiunilor, persoanjele îţi vor trimite, prin unde radio, informaţii despre poziţia inamicilor şi statusul luptei.
