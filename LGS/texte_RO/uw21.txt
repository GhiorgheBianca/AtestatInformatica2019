Ultima Underworld II: Labyrinth of Worlds este al doilea titlu din seria Underworld şi al unsprezecelea din întreaga serie Ultima. A fost dezvoltat de studioul Looking Glass şi publicat de Origin pentru calculatoarele de tip IBM, în anul 1992. Pentru conceperea şi producerea lui, au fost necesare 9 luni de lucru din partea companiei, spre deosebire de predecesorul său care a fost dezvoltat pe parcursul a 2 ani de zile. De asemenea, acest ultim titlu din seria Underworld este situat în perioada ultimei trilogi din seria Ultima: „The Age of Armageddon”.