Pe Insula Avatarului, o colonie a fost fondată în Abis pentru a promova Virtutea dar, când colonia a eşuat, Abisul s-a transformat într-o închisoare. Jucătorul e pus în rolul Avatarului, protagonistul seriei Ultima. După ce a fost adus înapoi în Britannia, Avatarul devine martorul răpirii fiicei baronului Almric de către un vrăjitor numit Tyball. Vrăjitorul scapă, iar Avatarul este prins de gardienii baronului şi luat la castel. Personajul principal este găsit vinovat şi trimis imediat în Marele Abis Infernal, pentru a-i readuce fiica baronului sau a muri acolo. Jucătorul trebuie să treacă atât de supravieţuitorii coloniei cât şi de restul creaturilor care trăiesc în acel mediu pentru a-şi îndeplini misiunea.