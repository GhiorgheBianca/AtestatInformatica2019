Jocul este construit pe viziunea first-person, atât bătăliile cât şi partea de explorare fiind realizate prin ochii protagonistului. Acesta conține, de asemenea, elemente RPG (role-playing game) dezvoltare într-un sistem de abilități ce pot fi deblocate o dată cu evoluția treptată a personajului principal; de exemplu, hacking-ul sau abilitățile psionice.

La fel ca în predecesorul său, mecanicile de joc din System Shock 2 au diferite caracteristici în funcție de genul din care provin, iar aici există două astfel de tipuri şi anume: action RPG (sau „joc de acțiune pe roluri”), respectiv survival horror. Dezvoltatorii au obținut această combinație adăugând pe lângă componenta first-person shooter un sistem de creare şi dezvoltare a personajului, acesta fiind considerată o semnătură a genului RPG. Jucătorul foloseşte atât arme cu proiectile, cât şi arme de apropiere (cuțite, bâte din metal etc.) pentru a-şi îndepărta inamicii iar, în plan secundar, are la dispoziție un sistem de abilități care îi permite personajului să poată debloca şi folosi acțiuni noi. Partea de navigație este prezentată prin ochii protagonistului şi completată de interfața display-ului heads-up care permite afişarea pe ecran a informațiilor despre personaj şi arme, a hărții şi a inventarului.