Flight Unlimited II este al doilea joc din seria de simulatoare de aviaţie Flight Unlimited, este creat de studioul Looking Glass şi este aclamat pentru detaliile de natură fizică prin care se aproprie de realitate, respectiv pentru mecanicile de joc bine puse la punct. A fost produs în anul 1997, având ca predecesor jocul Flight Unlimited şi ca succesor jocul Flight Unlimited III. Un al patrulea joc, orientat pe partea de lupte aviatice, se afla în perioada de dezvoltare când compania şi-a închis porţile. Urma să se numească Flight Combat: Thunder Over Europe şi ar fi fost construit pe motorul grafic ZOAR, folosit în al doilea şi al treilea titlu. 

Diferit de primul joc, care a fost produs pentru Windows şi DOS, acesta a fost conceput doar pentru Windows 95. Simulatorul evită lucrul pe care originalul pune accent cel mai mult, şi anume partea aerobatica, însă Flight Unlimited II se concentreaza în mod deosebit pe crearea unui mediu civil de zbor. Acest detaliu se observă prin terenul foto-realistic 3D inclus, transmiterea comunicaţiilor de controlul al traficului aerian în timp real şi, de asemenea, o largă varietate a traficului aerian, necontrolat de jucător; toate acestea erau mecanici de joc neîntalnit până atunci. O serie de lecţii de zbor acoperă mişcările de baza ale jocului iar misiunile întâlnite sunt construite sub forma unor provocări, cerute spre îndeplinire înt-un anumit interval de timp. 