Terra Nova: Strike Force Centauri este un joc de natură tactică, privit dintr-o perspectivă first-person (persoana întâi - prin ochii eroului), apărut în anul 1996 şi dezvoltat, respectiv publicat de către Looking Glass Technologies. Locul de desfăşurare a acţiunii este reprezentat de un tablou ştiintifico-fantastic al secolului 24, jocul urmărind un grup de oameni care colonizează sistemul solar Alpha Centauri pentru a scapă de Hegemony, un guvern totalitar al Pământului. Jucatorul este introdus în rolul personajului Nikola ap Io, liderul unei unităţi militare din Alpha Centauri, şi este angajat în diverse misiuni împotriva piraţilor, respectiv împotriva guvernului Hegemony.

Terra Nova este recunoscut ca fiind unul dintre primele jocuri orientate pe echipă, cu grafică tridimensională (3D); jucătorul este însoţit mai mereu de coechipieri inteligenţi artificial cărora li se pot da comenzi în scop tactic. Terra Nova a fost supus unui lung şi dificil proces de dezvoltare, cauzat într-o mare masură de producerea scenelor cinematografice. Cei de la Looking Glass cheltuiseră atât de mulţi bani pe conceperea „filmărilor cu mişcare completă” încât aproape dăduseră faliment, produsul final nereuşind să acopere banii deja utilizaţi. Creaţia care i-a salvat de la prăbuşire a fost Thief: The Dark Project care a ajuns să fie un mare succes.