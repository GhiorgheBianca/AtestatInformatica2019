Pe parcursul jocului, un personaj antagonic numit SHODAN încurcă avansarea jucătorului prin nivele, folosindu-se de capcane şi blocând căi de acces. Calculatoare specifice îi permit protagonistului să intre temporar în Cyber-spațiu; înăuntru, jucătorul se mişcă treptat printr-un spațiu delimitat de figuri geometrice 3D, iar în acest loc trebuie să colecteze date şi să se lupte cu programe de securitate controlate de SHODAN. Acțiunile din Cyber-spațiu cauzează uneori evenimente în lumea fizică a jocului; de exemplu, unele uşi pot fi deschise doar din Cyber-spațiu. În afara acestuia, personajul principal poate folosi 16 arme, dar numai 7 dintre ele pot fi aduse prin nava spațială, acest lucru forțând jucătorul să aleagă în funcție de utilitatea şi caracteristicile fiecăreia. Cu ajutorul armelor, lupta împotriva roboților, cyborg-ilor şi mutanților controlați de maleficul program SHODAN poate fi posibilă.