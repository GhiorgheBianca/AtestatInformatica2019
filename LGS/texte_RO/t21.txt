Thief II: The Metal Age este un joc lansat în anul 2000, care aparține genului stealth (silențios), şi a fost dezvoltat de studioul Looking Glass şi publicat de Eidos Interactive. La fel ca predecesorul său, Thief: The Dark Project, jocul îi continuă povestea lui Garrett, un maestru-hoț care își are activitatea într-o metropolă steampunk numită Oraşul. Jucătorul lucrează în continuare în corpul lui Garrett care descoperă o conspirație legată de o nouă sectă religioasă.