Thief II poate fi exprimentat prin ochii protagonistului, având o perspectivă first-person care face posibilă vizualizarea mediului tridimensional (3D). Jucătorul are obiectivul de a-şi îndeplini misiunile într-un mod cât mai silențios cu putință, evitând gărzile şi paznicii din nivelul respectiv. În acest scop, utilizatorul menționat trebuie să-şi mențină vizibilitatea la cote minime, împreună cu nivelul de audibilitate a lui Garrett pentru a scăpa nedetectat. Protagonistul trebuie să evite zonele luminate şi suprafețele de podea formate din metal în favoarea părților umbrite, respectiv a suprafețelor acoperite de un covor. Un giuvaier poziționat pe mijlocul ecranului, în partea de jos, îl ajută pe jucător să realizeze cât de vizibil este la un moment dat: când este în umbră, giuvaierul capătă o culoare întunecată iar, când iese la lumină deplină, acesta se modifică până ajunge la o nuanță foarte deschisă.